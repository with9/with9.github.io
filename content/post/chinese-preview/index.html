<!DOCTYPE html>
<html xmlns="http://www.w3.org/1999/xhtml" xml:lang="en-us" lang="en-us">
<head>
  <link href="https://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.68.3" />

  
  <meta name="viewport" content="width=device-width, initial-scale=1.0">

  <title>[中文] 《长恨歌》 &middot; My New Hugo Site</title>
  <meta name="description" content="" />

  
  <link type="text/css" rel="stylesheet" href="http://example.org/css/print.css" media="print">
  <link type="text/css" rel="stylesheet" href="http://example.org/css/poole.css">
  <link type="text/css" rel="stylesheet" href="http://example.org/css/syntax.css">
  <link type="text/css" rel="stylesheet" href="http://example.org/css/hyde.css">
    <link rel="stylesheet" href="https://fonts.googleapis.com/css?family=Abril+Fatface|PT+Sans:400,400i,700">


  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  
</head>

  <body class=" ">
  <aside class="sidebar">
  <div class="container sidebar-sticky">
    <div class="sidebar-about">
      <a href="http://example.org/"><h1>My New Hugo Site</h1></a>
      <p class="lead">
      An elegant open source and mobile first theme for <a href="http://hugo.spf13.com">hugo</a> made by <a href="http://twitter.com/mdo">@mdo</a>. Originally made for Jekyll.
      </p>
    </div>

    <nav>
      <ul class="sidebar-nav">
        <li><a href="http://example.org/">Home</a> </li>
        <li><a href="/content/about/"> About </a></li>
      </ul>
    </nav>

    <p>&copy; 2020. All rights reserved. </p>
  </div>
</aside>

    <main class="content container">
    <div class="post">
  <h1>[中文] 《长恨歌》</h1>
  <time datetime=2017-08-30T01:37:56&#43;0800 class="post-date">Wed, Aug 30, 2017</time>
  <blockquote>
<p>《长恨歌》是中国唐朝诗人白居易的一首长篇叙事诗。</p>
</blockquote>
<h1 id="第一段贵妃受宠爱">第一段：贵妃受宠爱</h1>
<p>汉皇重色思倾国，御宇多年求不得。杨家有女初长成，养在深闺人未识。</p>
<p>天生丽质难自弃，一朝选在君王侧。回眸一笑百媚生，六宫粉黛无颜色。</p>
<p>春寒赐浴华清池，温泉水滑洗凝脂。侍儿扶起娇无力，始是新承恩泽时。</p>
<p>云鬓花颜金步摇，芙蓉帐暖度春宵。春宵苦短日高起，从此君王不早朝。</p>
<p>承欢侍宴无闲暇，春从春游夜专夜。后宫佳丽三千人，三千宠爱在一身。</p>
<p>金屋妆成娇侍夜，玉楼宴罢醉和春。姊妹弟兄皆列士，可怜光彩生门户。</p>
<p>遂令天下父母心，不重生男重生女。骊宫高处入青云，仙乐风飘处处闻。</p>
<p>缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。</p>
<h1 id="第二段马嵬惊变">第二段：马嵬惊变</h1>
<p>九重城阙烟尘生，千乘万骑西南行。翠华摇摇行复止，西出都门百余里。</p>
<p>六军不发无奈何，宛转蛾眉马前死。花钿委地无人收，翠翘金雀玉搔头。</p>
<p>君王掩面救不得，回看血泪相和流。黄埃散漫风萧索，云栈萦纡登剑阁。</p>
<p>峨嵋山下少人行，旌旗无光日色薄。蜀江水碧蜀山青，圣主朝朝暮暮情。</p>
<p>行宫见月伤心色，夜雨闻铃肠断声。</p>
<h1 id="第三段玄宗皇帝思念">第三段：玄宗皇帝思念</h1>
<p>天旋地转回龙驭，到此踌躇不能去。马嵬坡下泥土中，不见玉颜空死处。</p>
<p>君臣相顾尽霑衣，东望都门信马归。归来池苑皆依旧，太液芙蓉未央柳。</p>
<p>芙蓉如面柳如眉，对此如何不泪垂。春风桃李花开日，秋雨梧桐叶落时。</p>
<p>西宫南内多秋草，落叶满阶红不扫。梨园弟子白发新，椒房阿监青娥老。</p>
<p>夕殿萤飞思悄然，孤灯挑尽未成眠。迟迟钟鼓初长夜，耿耿星河欲曙天。</p>
<p>鸳鸯瓦冷霜华重，翡翠衾寒谁与共。悠悠生死别经年，魂魄不曾来入梦。</p>
<h1 id="第四段仙界寻妃">第四段：仙界寻妃</h1>
<p>临邛道士鸿都客，能以精诚致魂魄。为感君王辗转思，遂教方士殷勤觅。</p>
<p>排空驭气奔如电，升天入地求之遍。上穷碧落下黄泉，两处茫茫皆不见。</p>
<p>忽闻海上有仙山，山在虚无缥缈间。楼阁玲珑五云起，其中绰约多仙子。</p>
<p>中有一人字太真，雪肤花貌参差是。金阙西厢叩玉扃，转教小玉报双成。</p>
<p>闻道汉家天子使，九华帐里梦魂惊。揽衣推枕起徘徊，珠箔银屏迤逦开。</p>
<p>云髻(鬓?)半偏新睡觉，花冠不整下堂来。风吹仙袂飘飘(飖)举，犹似霓裳羽衣舞。</p>
<p>玉容寂寞泪阑干，梨花一枝春带雨。含情凝睇谢君王，一别音容两渺茫。</p>
<p>昭阳殿里恩爱绝，蓬莱宫中日月长。回头下望人寰处，不见长安见尘雾。</p>
<p>唯将旧物表深情，钿合金钗寄将去。钗留一股合一扇，钗擘黄金合分钿。</p>
<p>但教心似金钿坚，天上人间会相见。临别殷勤重寄词，词中有誓两心知。</p>
<p>七月七日长生殿，夜半无人私语时。在天愿作比翼鸟，在地愿为连理枝。</p>
<p>天长地久有时尽，此恨绵绵无绝期。</p>

</div>


    </main>

    
      
    
  </body>
</html>
